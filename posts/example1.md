---
layout: post
title: "Chi cerca trova - Orientamento al Volontariato / Lavoro all'estero"
description: "Credo fortemente che \"chi cerca trova\". Ci sono tantissime opportunità per chi vuole vivere un'esperienza all'estero: che sia lavorativa, di studio o di volontariato, è un importante mezzo per allargare i nostri orizzonti e accrescere il nostro bagaglio culturale personale."
date: 2023-10-29
feature_image: images/civico13/aereo.jpg
tags: [volontariato]
---
BEGIN DOCUMENT

Credo fortemente che "chi cerca trova". Ci sono tantissime opportunità per chi vuole vivere un'esperienza all'estero: che sia lavorativa, di studio o di volontariato, è un importante mezzo per allargare i nostri orizzonti e accrescere il nostro bagaglio culturale personale.

<!--more-->

---

Giovedì 26 ottobre ho partecipato alla **Fiera della mobilità internazionale** organizzata al [Civico13](https://www.sportellogiovanitrentino.it/) a Trento. L'evento, rivolto ai giovani dai 17 ai 30 anni, è pensato per orientare chi vuole interessarsi a progetti, tirocini, scambi internazionali, lingue e molto altro in Europa e nel territorio Italiano. Varie realtà hanno allestito dei loro stand per presentarsi e conoscerci, qui ti riporto quello che ho trovato di interessante.

# EuroDesk


[EuroDesk](https://www.eurodesk.it/) è **"la rete ufficiale del programma europeo Erasmus+ per l’informazione sui programmi e le iniziative promosse dalle istituzioni europee in favore dei giovani."**
La rete EuroDesk ha parecchie sedi (75 per la precisione) distribuite in ogni regione d'italia, è facile da contattare e organizzano spesso eventi di orientamento per chiedere più informazioni.

Sito davvero interessantissimo, puoi cercare opportunità di **Tirocini, Volontariato, Finanziamenti, parecchi concorsi e news generali** sulle attività giovanili in Europa per l'agenda 2030. Le iniziative sono davvero tante quindi consiglio di iscriverti alla loro newsletter e al canale telegram per rimanere aggiornati.
Nel sito trovi anche tanti link ad altre realtà come il [Portale Europeo per i Giovani](https://youth.europa.eu/home_it) (anche [questo](https://youth.europa.eu/solidarity/young-people/about_en) è un sacco interessante).

# Eures

Sempre dall'unione Europea, ma più incentrata sul **lavoro**, [Eures](https://eures.ec.europa.eu/index_it) è **"una rete di cooperazione europea dei servizi per l’impiego, concepita per facilitare la libera circolazione dei lavoratori."**
Sostanzialmente è un portale di ricerca per lavoro a livello Europeo. Se sei interessato dopo gli studi a vivere in un altro paese europeo, salvati questo sito. Ti danno una mano soprattutto a livello **burocratico**, per esempio per farti riconoscere la laurea in altri paesi o vari altri problemi che ti possono rallentare.


# Aiesec


**"[AIESEC](https://www.aiesec.it/) è una piattaforma globale che consente ai giovani di sviluppare il proprio potenziale di leadership attraverso esperienze pratiche di vario tipo, inclusi stage, opportunità di volontariato e altro ancora"**.

AIESEC esiste da ormai 75 anni, tra le opportunità hanno tirocini, **insegnare lingue all'estero** e diversi tipi di volontariato (non retribuito) per l'agenda 2030.


# Associazione Inco

Ovviamente ci doveva essere anche una realtà Trentina (Trento nel 2024 sarà la capitale Europea del volontariato!!) , "[InCo](https://www.incoweb.org/) **- Interculturalità & Comunicazione** è un'associazione di promozione sociale, senza scopo di lucro, iscritta nel registro provinciale della Provincia di Trento".

Nella sezione "News" ha parecchie cose interessanti, in ogni caso è un altro contatto per trovare opportunità.

# Università

All'evento c'era anche l'immancabile UniTN come ente di riferimento (e soprattutto per rispondere a cento mila domande) per un'esperienza di **studio all'estero**, se sei studente in una qualsiasi università ti puoi informare sui programmi che offrono: Tirocini (anche post laurea), doppia laurea, Erasmus+ e accordi bilaterali fuori dall'UE.


Anche se ci dovrai sbattere molto la testa per organizzare il piano di studi, ne vale davvero la pena.

# Servizio Civile Internazionale

Anche se non erano presenti alla fiera, voglio mettere anche questo gruppo.
"Il network [Servizio Civile Internazionale](https://sci.ngo/) è un movimento laico di volontariato, presente in 43 paesi in tutto il mondo. Da 100 anni promuove attività e campi di volontariato sui temi della pace e del disarmo, dell’obiezione di coscienza, dei diritti umani e della solidarietà internazionale, degli stili di vita sostenibili, dell’inclusione sociale e della cittadinanza attiva.""

# Civico13

Se vivi in Trentino, [Sportello Giovani del Trentino](https://www.sportellogiovanitrentino.it/) (Civico13) che ha organizzato questo evento è un punto di riferimento generale per tutte le opportunità e puoi andare a chiedergli qualsiasi cosa, anche se non hai idea di quello che vuoi fare ma sai che vuoi metterti in gioco.

Sono super disponibili e sapranno sicuramente indirizzarti e darti una mano in quello che vuoi fare (anche se vuoi organizzare qualcosa tu, tramite il progetto [Starters](https://trentogiovani.it/Attivita/Bandi-e-concorsi/Bando-Proposte-Progettuali-STARTERS) puoi anche avere finanziamenti dalla provincia, magari ne parlerò in un altro post).

---


Dunque dunque, le opportunità sono davvero tante, non hai più scuse per non iniziare un nuovo percorso. Se conosci qualche altra associazione che non ho messo, scrivimi pure così da avere una lista il più completa possibile per il beneficio di tutti i lettori.
